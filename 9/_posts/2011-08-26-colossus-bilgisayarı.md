---
layout: post
title: Colossus Mark II Bilgisayarı
---

<p><h3>Colossus Bilgisayarı</h3>
    Colossus bilgisayarı, II. Dünya Savaşı sırasında yapılan şifreli Alman
    yazışmalarını çözmek için kullanılan erken dönem bilgisayarlardan biri.
    Colossus, dünyanın ilk kısmen programlanabilen dijital elektronik
    bilgisayarıydı.<br>
    Colossus, mühendis Tommy Flowers tarafından Doris Hill'deki İngiliz Posta
    Ofisi Araştırma İstasyonu'nda 1944 yılında tasarlandı.<br>
    Prototip "Colossus Mark I", Şubat 1944 yılında Bletchley Park'ta çalışmaya
    hazırdı. Geliştirilmiş modeli olan "Colossus Mark II", Haziran 1944'de Alman
    Lorenz SZ40/42 şifre makinesinin yazışmalarını çözmek üzere çalıştırılmaya
    başlandı. Ayrıca Alman şifre makinelerini de taklit edebiliyordu. Savaşın
    sonuna kadar 10 adet Colossus Mark II bilgisayarı yapılmıştı.<br>
    Colossus, iki veri dizisini programlanabilir bir Boole fonksiyonu ile
    kıyaslamaktaydı. Şifreli mesaj kbğıt bir banttan yüksek hızda okunuyordu.
    İkinci veri dizisini Collosus kendi kendine, Lorenz makinesine elektronik
    olarak benzetim yaparak yaratmaktaydı. Collosus her denemede Lorenz'in
    farklı bir ayarını taklit ediyordu. Eğer şifreli mesajla Collosus'un deneme
    verileri belli bir eşiğiğin üzerinde çakışırsa, sonuç elektrikli bir
    daktiloda basılıyordu.<br>
    Bugünkü dijital bilgisayarlarımızın ve dijital elektroniğin temelin de
    Collosus'ta kullanılan Boole cebirine dayanmaktadır.</p>

<p><h3>Üretilme Amacı</h3>
    Colossus bilgisayarları müttefikler tarafından Lorenz SZ 40/42 şifre
    makinesinin şifrelediği yüksek seviyeli Alman iletişimini çözümlemek için
    kullanıldı. Bu şifre makinesi, aynı çalışma sistemine sahip olmasına karşın,
    ünlü Enigma makinesinden daha karmaşık bir şifreleme yapabiliyordu. 3 ya da
    4 rotorlu olan Enigma makinesinden farklı olarak Lorenz makinesi 12 rotora
    ve 501 bağlantı iğnesine sahipti. Bu da şifreleme algoritmasını çok karmaşık
    bir hale getiriyordu. Enigma makinesi şifreleri üzerinde zor da olsa elle
    hesaplama yapan matematikçiler, Lorenz SZ 40/42 şifreleri üzerinde aynı
    başarıyı gösteremediler ve olasılıkları hesaplamak için bir bilgisayar yapma
    zorunluluğu doğdu.<br>
    Enigma makinesine göre hantal olan Lorenz makinesinin şifreleri iki aşamada
    çözülüyordu. Önce rotor tekerleklerini çözümlemek, sonra bu tekerleklerin
    ayarlarına benzetim yapmak gerekiyordu. Rotor tekerleklerini çözümlemek,
    rotorların üzerindeki iğnelerin dizilimini bulmak demekti. Rotorun dizlimi
    bulununca, Colossus bilgisayarı ile tekerlek ayarları hesaplanıyordu.
    Colossus, Bletchley Park'ın bir bölümü olan Newmanry'de matematikçi Max
    Newman başkanlığındaki Lorenz makinesi çözümleme metotları bölümü tarafından
    çalıştırılmaktaydı.</p>

<object style="height: 390px; width: 640px"><param name="movie"
value="http://www.youtube.com/v/O8WXNPn1QKo?version=3"><param
name="allowFullScreen" value="true"><param name="allowScriptAccess"
value="always"><embed src="http://www.youtube.com/v/O8WXNPn1QKo?version=3"
type="application/x-shockwave-flash" allowfullscreen="true"
allowScriptAccess="always" width="640" height="390"></object>
